#  Tématerv

<h3 align="center">
    [<a href="Specifications.md">Specifikációk</a>]
</h3>

## A téma
A szakdolgozat témája egy programozási nyelv és az ehhez tartozó fordítóprogram megtervezése és elkészítése. 
A nyelv célja automatizálási feladatok könnyítése a helyi rendszeren és a weben, így a tervezés során figyelmet kap a tömör, de könnyen olvasható kód létrehozhatósága. Ezt a nyelv eseményvezérelt természete biztosítja, amivel könnyen reagálhatunk például egy változó értékének módosulására, vagy külső hatásokra, mint felhasználói input.
A helyi rendszeren lehetőség lesz billentyű leütések olvasására és szimulálására, fájlok írására és olvasására, illetve egyes rendszeradatok lekérésére, mint például a szabad memória mérete. Kitűzött cél még a webes tartalmak letöltése és navigáció a böngészőben felhasználói tevékenység szimulálása által. A nyelv ezen kívül rendelkezik alapvető általános célú funkciókkal, mint vezérlési szerkezetek, adatszerkezetek és primitív adattípusok. 
A nyelvben írt kód az elkészített fordító segítségével fog utasításokra fordulni, melyek egy virtuális futtatási környezetben fognak végrehajtódni.

## Miért ez?
Egy érdekes témát szerettem volna választani, ami nem egy ezredik unalmas webshop alkalmazás. Mindig is érdekelt mind a fordítóprogramok és az automatizáció témaköre, ezért egy mindkettőt magába foglaló projekt tökéletesnek tűnt.
Úgy gondolom, hogy egy egyedi megoldást készítek el a feladatra, annak ellenére, hogy a megoldandó automatizálási problémákra már léteznek más eszközök.

## Felhasznált eszközök
- Jetbrains Rider - Fejlesztői környezet
- C# 12 (.NET Core 8) - Projekt programozási nyelve
- <a href="https://github.com/antlr/antlr4">ANTLR4<a/> - Nyelvtani szabályok, fordító kódgenerálás

