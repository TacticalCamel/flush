#  Tématerv

<p align="center">
    [<a href="Specifications.md">Specifikációk</a>]
</p>

## A téma
A szakdolgozat témája egy programozási nyelv és az ehhez tartozó fordítóprogram megtervezése és elkészítése. 
A nyelv célja automatizálási feladatok könnyítése a helyi rendszeren és a weben, így a tervezés során figyelmet kap a tömör, de könnyen olvasható kód létrehozhatósága. Ezt a nyelv eseményvezérelt természete biztosítja, amivel könnyen reagálhatunk például egy változó értékének módosulására, vagy külső hatásokra, mint felhasználói input.
A helyi rendszeren lehetőség lesz billentyű leütések olvasására és szimulálására, fájlok írására és olvasására, illetve egyes rendszeradatok lekérésére, mint például a szabad memória mérete. Kitűzött cél még a webes tartalmak letöltése és navigáció a böngészőben felhasználói tevékenység szimulálása által. A nyelv ezen kívül rendelkezik alapvető általános célú funkciókkal, mint vezérlési szerkezetek, adatszerkezetek és primitív adattípusok. 
A nyelvben írt kód az elkészített fordító segítségével fog utasításokra fordulni, melyek egy virtuális futtatási környezetben fognak végrehajtódni.

## Miért ez?
Egy érdekes témát szerettem volna választani, ami nem egy ezredik unalmas webshop alkalmazás. Mindig is érdekelt mind a fordítóprogramok és az automatizáció témaköre, ezért egy mindkettőt magába foglaló projekt tökéletesnek tűnt.
Úgy gondolom, hogy egy egyedi megoldást készítek el a feladatra, annak ellenére, hogy a megoldandó automatizálási problémákra már léteznek más eszközök.

## Tervezett ütemezés
<table>
  <tbody>
    <tr>
      <td>Szeptember</td>
      <td>A nyelv szintaxisának megtervezése<br>A nyelv működésének megtervezése</td>
    </tr>
    <tr>
      <td>Október</td>
      <td>Kód tokenizáció és szintaxis fára bontás</td>
    </tr>
    <tr>
      <td>November</td>
      <td>Fordítás utasításokra</td>
    </tr>
    <tr>
      <td>December</td>
      <td>Futtatási környezet felépítése</td>
    </tr>
    <tr>
      <td>Január</td>
      <td>Általános célú funkciók</td>
    </tr>
    <tr>
      <td>Február</td>
      <td>További osztályok és modulok</td>
    </tr>
    <tr>
      <td>Március</td>
      <td>Apró extra funkciók<br>Optimalizálás</td>
    </tr>
    <tr>
      <td>Április</td>
      <td>Hibajavítások<br>Tesztelés</td>
    </tr>
    <tr>
      <td>Május</td>
      <td>Leadás<br>Védés</td>
    </tr>
  </tbody>
</table>
